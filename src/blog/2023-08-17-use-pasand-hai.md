---
title: Use pasand hai
description: Nidhi Narwal ki kavita
author: Nidhi narwal
date: '2023-08-17T16:34:07+05:30'
tags:
  - post
image: /assets/blog/indian-girl.png
imageAlt: Just indian ai girl
---
बातें बेहिसाब बताना   
कुछ कहते-कहते ही चुप हो जाना   
उसे जताना उसे सुनाना   
वो कहता है उसे पसंद है….  

ये निगाहें खुला मैखाना है   
वो कहता है दरबान बिठा लो,  
हल्का-सा बस हल्का-सा  
वो कहता है तुम काजल लगा लो ।  
वैसे ये मेरा शौक नहीं 
पर हाँ उसे पसंद है….

दुपट्टा एक तरफ ही डाला है,  
उसने कहा था कि सूट सादा ही पहन लो  
बेशक तुम्हारी तो सूरत से उजाला है।  
तुम्हारे होंठों के पास जो तिल काला है  
बताया था उसने उसे पसंद है….

वो मिलता है तो हँस देती हूँ  
चलते-चलते हाथ थामकर  
उससे बेपरवाह सब कहती हूं  
और सोहबत में उसकी जब चलती है हवाएं   
मैं हवाओं सी मध्यम बहती हुं   
मन्नत पढ़कर नदी में पत्थर फेकना   
मेरा जाते-जाते यूं मुड़कर देखना   
और वो गुजरे जब इन गलियों से   
मेरा खिड़की से छत से छुपकर देखना  
हाँ उसे पसंद है…. 

जुल्फों को खुला ही रख लेती हूँ  
उसके कुल्हड़ से चाय चख लेती हूं  
मैं मंदिर में सर जब ढक लेती हूँ  
वो कहता है उसे पसन्द हैं…   

ये झुमका उसकी पसंद का है   
और ये मुस्कराहट उसे पसंद है   
लोग पुछते है शबब मेरी अदाओं का  
मैं कहती हूं उसे पसंद हैं…।
